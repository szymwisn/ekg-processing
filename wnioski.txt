Przy przetwarzaniu sygnałów kluczowym narzędziem wydaje się być transformata Fouriera, która pozwala oddzielić od siebie składowe sygnały poprzez przekształcenie sygnału z domeny czasu w domenę częstotliwości. Po określeniu jakie składowe sygnały znajdują się w zadanym sygnale możemy bez przeszkód wykonywać operacje na nim np. poprzez pozbywanie się niechcianych częstotliwości.

Uzyskany sygnał zawsze zawiera w sobie nieporządane składowe - szumy i zakłócenia, które znacznie zniekształcają jego kształt i uniemożliwiają wykonanie dalszej analizy. Informacja, na której nam zależy "tonie" w fali zniekształceń. Z pomocą przychodzi filtracja cyfrowa, która pozwala na wyeliminowanie niechcianych częstotliwośći, które zakłócają pierwotny sygnał. W przypadku sygnału EKG na zakłócenia składają się między innymi poniższe czynniki:
* „płynięcie” linii izoelektrycznej (≤ 1 Hz),
* przydźwięk sieci (50–60 Hz),
* drżenie mięśni (> 1000 Hz),
* interferencja innych biosygnałów.
Dzięki ich znajomości oraz wiedzy na temat filtrów cyfrowych można je skutecznie wyeliminować, dzięki czemu uzyskamy sygnał nadający się do dalszej analizy. Z takiego "wyczyszczonego" sygnału lekarz będzie mógł odczytać istotne dla zdrowia pacjenta informacje i następnie przedstawić rzetelną diagnozę popartą faktami.

W języku Python istnieją gotowe biblioteki, które znacznie upraszczają cyfrowe przetwarzanie sygnałów. Bardzo wiele zadań ogrnanicza się do wywołania konkretnych funkcji, użytkownik nie musi nawet wiedzieć jak działają "pod spodem", z matematycznego punktu widzenia. Wystarczy świadomość, jakie dane należy dostarczyć oraz czego należy się spodziewać po wykonaniu danej operacji. Do przedstawiania rezultatów bardzo dobrze sprawdza się biblioteka matplotlib, która umożliwia rysowanie interaktywnych wykresów - z możlwością przeglądania wybranego odcinka czasu, przybliżania oraz zapisywania na dysku. Do operacji na sygnałach przydatna jest biblioteka scipy, która dostarcza między innymi możliwość filtracji - np. wykorzystując filtr Butterwortha. Do operacji na liczbach, głównie wektorach, sprawdzi się biblioteka numpy.
